{
    "chapter": null,
    "verses": [
        {
            "id": "1",
            "text": "Nang mga araw na yaon, nang naroong muli ang malaking kalipunan ng mga tao, at wala silang anumang makain, tinawag ang mga disipulo sa Kanya, at sinabi Niya sa kanila,",
            "footnotes": [
                {
                    "word": "Nang",
                    "id": "1-1"
                },
                {
                    "word": "tinawag",
                    "id": "1-2"
                },
                {
                    "word": "sinabi",
                    "id": "1-3"
                }
            ],
            "outlines": [
                "13. Pagpapakain sa Apat na Libo\n8:1-10"
            ]
        },
        {
            "id": "2",
            "text": "Nahahabag Ako sa kalipunan ng mga tao, sapagka’t tatlong araw na sila ngayong nananatiling kasama Ko, at wala silang makain;",
            "footnotes": [
                {
                    "word": "Nahahabag",
                    "id": "2-1"
                },
                {
                    "word": "nananatiling",
                    "id": "2-1"
                },
                {
                    "word": "wala",
                    "id": "2-1"
                }
            ],
            "outlines": null
        },
        {
            "id": "3",
            "text": "At kung sila ay pauuwiin Ko sa kanilang bahay nang hindi kumakain, manlulupaypay sila sa daan, at ang ilan sa kanila ay mula pa sa malayo.",
            "footnotes": [
                {
                    "word": "manlulupaypay",
                    "id": "3-1"
                },
                {
                    "word": "mula",
                    "id": "3-1"
                }
            ],
            "outlines": null
        },
        {
            "id": "4",
            "text": "At nagsisagot sa Kanya ang Kanyang mga disipulo, Paanong mabubusog ninuman ang mga taong ito ng tinapay rito sa ilang?",
            "footnotes": [
                {
                    "word": "Paanong",
                    "id": "4-1"
                }
            ],
            "outlines": null
        },
        {
            "id": "5",
            "text": "At sila ay tinanong Niya, Ilang tinapay mayroon kayo? At sinabi nila, Pito.",
            "footnotes": [],
            "outlines": null
        },
        {
            "id": "6",
            "text": "At iniutos Niya sa kalipunan ng mga tao na magsiupo sa lupa; at sa pagkuha ng pitong tinapay, Siya ay nagpasalamat at pinagpira-piraso ang mga ito, at ibinigay sa Kanyang mga disipulo upang ihain nila sa kanila; at inihain nila ang mga ito sa kalipunan ng mga tao.",
            "footnotes": [],
            "outlines": null
        },
        {
            "id": "7",
            "text": "At mayroon silang ilang maliliit na isda; at nang mapagpala ang mga ito, sinabi Niya na ihain din ang mga ito sa kanila.",
            "footnotes": [],
            "outlines": null
        },
        {
            "id": "8",
            "text": "At sila ay nagsikain at nabusog. At tinipon nila ang lumabis na mga pira-piraso, pitong bakol.",
            "footnotes": [
                {
                    "word": "pitong",
                    "id": "8-1"
                }
            ],
            "outlines": null
        },
        {
            "id": "9",
            "text": "At sila ay may mga apat na libo. At pinayaon Niya sila.",
            "footnotes": [
                {
                    "word": "sila",
                    "id": "9-1"
                }
            ],
            "outlines": null
        },
        {
            "id": "10",
            "text": "At kaagad na lumulan Siya sa daong kasama ang Kanyang mga disipulo at nagtungo sa mga sakop ng Dalmanuta.",
            "footnotes": [
                {
                    "word": "Dalmanuta.",
                    "id": "10-1"
                }
            ],
            "outlines": null
        },
        {
            "id": "11",
            "text": "At nagsilabas ang mga Fariseo at nagsimulang makipagtalo sa Kanya, hinahanapan Siya ng isang tanda mula sa langit, na tinutukso Siya.",
            "footnotes": [
                {
                    "word": "At",
                    "id": "11-1"
                },
                {
                    "word": "mga",
                    "id": "11-2"
                },
                {
                    "word": "tanda",
                    "id": "11-3"
                }
            ],
            "outlines": [
                "14. Hindi Pagbibigay ng Tanda sa mga Fariseo\n8:11-13"
            ]
        },
        {
            "id": "12",
            "text": "At sa pagbuntong-hininga nang malalim sa Kanyang espiritu, Siya ay nagsasabi, Bakit naghahanap ng tanda ang henerasyong ito? Katotohanang sinasabi Ko sa inyo, Walang tandang ibibigay sa henerasyong ito.",
            "footnotes": [
                {
                    "word": "pagbuntong-",
                    "id": "12-1"
                },
                {
                    "word": "Walang",
                    "id": "12-2"
                }
            ],
            "outlines": null
        },
        {
            "id": "13",
            "text": "At sa paglisan sa kanila Siya ay lumulang muli sa daong at tumawid sa kabilang ibayo.",
            "footnotes": [],
            "outlines": null
        },
        {
            "id": "14",
            "text": "At nalimutan nilang magsipagdala ng tinapay; at wala sila kundi isang tinapay sa daong.",
            "footnotes": [],
            "outlines": [
                "15. Pagbababala hinggil sa Lebadura ng mga Fariseo at ni Herodes\n8:14-21"
            ]
        },
        {
            "id": "15",
            "text": "At ipinagbilin Niya sa kanila, na nagsasabi, Magbantay kayo! Mangag-ingat kayo sa lebadura ng mga Fariseo at sa lebadura ni Herodes.",
            "footnotes": [
                {
                    "word": "lebadura",
                    "id": "15-1"
                }
            ],
            "outlines": null
        },
        {
            "id": "16",
            "text": "At nangatuwiran sila sa isa’t isa, na nangagsasabi, Dahil ba sa wala tayong tinapay.",
            "footnotes": [],
            "outlines": null
        },
        {
            "id": "17",
            "text": "At pagkabatid ni Hesus dito ay sinabi sa kanila, Bakit nangangatuwiran kayo, sapagka’t wala kayong tinapay? Hindi pa ba ninyo nababatid ni napag-uunawa man? Nangagmatigas na ba ang inyong puso?",
            "footnotes": [],
            "outlines": null
        },
        {
            "id": "18",
            "text": "Mayroon kayong mga mata, hindi ba kayo nakakikita? At mayroon kayong mga tainga, hindi ba kayo nakaririnig? At hindi ba ninyo naaalaala?",
            "footnotes": [],
            "outlines": null
        },
        {
            "id": "19",
            "text": "Nang Aking pagpira-pirasuhin ang limang tinapay para sa limang libo, ilang bakol na punô ng mga pinagpira-piraso ang inyong binuhat? Sinabi nila sa Kanya, Labindalawa.",
            "footnotes": [],
            "outlines": null
        },
        {
            "id": "20",
            "text": "At nang pagpira-pirasuhin Ko ang pito para sa apat na libo, ilang malalaking bakol na punô ng mga pinagpira-piraso ang binuhat ninyo? At sinabi nila, Pito.",
            "footnotes": [],
            "outlines": null
        },
        {
            "id": "21",
            "text": "At sinabi Niya sa kanila, Hindi pa ba ninyo napag-uunawa?",
            "footnotes": [],
            "outlines": null
        },
        {
            "id": "22",
            "text": "At nagsidating sila sa Betsaida.  At dinala nila sa Kanya ang isang lalakeng bulag,  at ipinamanhik sa Kanya na siya ay Kanyang hipuin.",
            "footnotes": [
                {
                    "word": "bulag,",
                    "id": "22-1"
                }
            ],
            "outlines": [
                "16. Pagpapagaling sa isang Lalakeng Bulag sa Betsaida\n8:22-26"
            ]
        },
        {
            "id": "23",
            "text": "At sa paghawak sa kamay ng lalakeng bulag, dinala Niya siya sa labas ng nayon; at nang maluraan ang kanyang mga mata at maipatong ang Kanyang mga kamay sa kanya, Kanyang tinanong siya, Nakakikita ka ba ng anuman?",
            "footnotes": [
                {
                    "word": "paghawak",
                    "id": "23-1"
                },
                {
                    "word": "dinala",
                    "id": "23-2"
                },
                {
                    "word": "maluraan",
                    "id": "23-3"
                },
                {
                    "word": "maipatong",
                    "id": "23-4"
                }
            ],
            "outlines": null
        },
        {
            "id": "24",
            "text": "At pagkatingala, siya ay nagsabi, Nakakikita ako ng mga tao; sapagka’t namamasdan ko silang tulad ng mga punong-kahoy na nagsisilakad.",
            "footnotes": [
                {
                    "word": "Nakakikita",
                    "id": "24-1"
                }
            ],
            "outlines": null
        },
        {
            "id": "25",
            "text": "Saka Niya muling ipinatong ang Kanyang mga kamay sa kanyang mga mata, at siya ay tumitig at gumaling,  at nakita niyang maliwanag ang lahat ng mga bagay.",
            "footnotes": [
                {
                    "word": "gumaling,",
                    "id": "25-1"
                }
            ],
            "outlines": null
        },
        {
            "id": "26",
            "text": "At siya ay pinauwi Niya sa kanyang tahanan, na sinasabi, Ni huwag kang pumasok sa nayon.",
            "footnotes": [
                {
                    "word": "Ni",
                    "id": "26-1"
                },
                {
                    "word": "nayon.",
                    "id": "26-2"
                }
            ],
            "outlines": null
        },
        {
            "id": "27",
            "text": "At pumaroon si Hesus at ang Kanyang mga disipulo sa mga nayon ng Cesarea ni Filipo; at sa daan ay tinanong Niya ang Kanyang mga disipulo, na sinasabi sa kanila, Ano ba ang sinasabi ng mga tao ukol sa kung sino Ako?",
            "footnotes": [
                {
                    "word": "At",
                    "id": "27-1"
                }
            ],
            "outlines": [
                "17. Paghahayag ng Kanyang Kamatayan",
                "At Pagkabuhay na muli sa Unang Pagkakataon\n8:27-9:1"
            ]
        },
        {
            "id": "28",
            "text": "At sinaysay nila sa Kanya, na sinasabi, Si Juan Bautista; at ang iba, Si Elias;  datapuwa’t ang iba, Isa sa mga propeta.",
            "footnotes": [],
            "outlines": null
        },
        {
            "id": "29",
            "text": "At sila ay tinanong Niya, Datapuwa’t ano naman ang sabi ninyo sa kung sino Ako? Sumagot si Pedro na nagsasabi sa Kanya, Ikaw ay ang Kristo!",
            "footnotes": [],
            "outlines": null
        },
        {
            "id": "30",
            "text": "At pinaalalahanan Niya sila na huwag sabihin kanino man ang tungkol sa Kanya.",
            "footnotes": [
                {
                    "word": "huwag",
                    "id": "30-1"
                }
            ],
            "outlines": null
        },
        {
            "id": "31",
            "text": "At Siya ay nagsimulang magturo sa kanila na ang Anak ng Tao ay kinakailangang magbata ng maraming bagay, at maitakwil ng matatanda at ng mga pangulong saserdote at ng mga eskriba, at mapatay,  at pagkaraan ng tatlong araw ay magbabangon.",
            "footnotes": [
                {
                    "word": "At",
                    "id": "31-1"
                }
            ],
            "outlines": null
        },
        {
            "id": "32",
            "text": "At hayag na sinabi Niya ang pananalitang ito. At hinila Siya ni Pedro sa isang tabi, at sinimulan Siyang pagwikaan.",
            "footnotes": [],
            "outlines": null
        },
        {
            "id": "33",
            "text": "Datapuwa’t paglingap Niya sa palibot, at pagtingin sa Kanyang mga disipulo, ay pinagwikaan si Pedro, at sinabi, Lumagay ka sa likuran Ko, Satanas;  sapagka’t hindi mo pinag-iisip ang mga bagay na ukol sa Diyos, kundi ang mga bagay na ukol sa mga tao!",
            "footnotes": [],
            "outlines": null
        },
        {
            "id": "34",
            "text": "At pinalapit Niya sa Kanya ang kalipunan pati ang Kanyang mga disipulo, at sa kanila ay sinabi, Kung ang sinuman ay ibig sumunod sa Akin, itakwil niya ang kanyang sarili, at pasanin ang kanyang krus,  at sumunod sa Akin.",
            "footnotes": [],
            "outlines": null
        },
        {
            "id": "35",
            "text": "Sapagka’t ang sinumang naghahangad na magligtas ng kanyang pangkaluluwang buhay ay mawawalan nito, at ang sinumang mawalan ng kanyang pangkaluluwang buhay dahil sa Akin at sa ebanghelyo ay maililigtas yaon.",
            "footnotes": [],
            "outlines": null
        },
        {
            "id": "36",
            "text": "Sapagka’t ano ang mapakikinabangan ng isang tao na makamtan ang buong sanlibutan at mawalan ng kanyang pangkaluluwang buhay?",
            "footnotes": [],
            "outlines": null
        },
        {
            "id": "37",
            "text": "Sapagka’t ano ang maibibigay ng tao na kapalit ng kanyang pangkaluluwang buhay?",
            "footnotes": [],
            "outlines": null
        },
        {
            "id": "38",
            "text": "Sapagka’t ang sinumang ikinahihiya Ako at ang Aking mga salita sa henerasyong ito na mapangalunya at makasalanan ay ikahihiya rin naman ng Anak ng Tao, pagparito Niyang nasa kaluwalhatian ng Kanyang Ama kasama ang mga banal na anghel.",
            "footnotes": [],
            "outlines": null
        }
    ],
    "footnoteReferences": [
        {
            "id": "1-1",
            "text": "Para sa bb. 1-10, tingnan ang mga tala sa Mat. 15:32-39."
        },
        {
            "id": "1-2",
            "text": "*Sa orihinal ay ”tinatawag”."
        },
        {
            "id": "1-3",
            "text": "*Sa orihinal ay ”sinasabi”."
        },
        {
            "id": "2-1",
            "text": "Ang mga kagalingan ng pagkahabag, pakikiramay, at magiliw na pag-aaruga ng Aliping-Tagapagligtas ay malinaw at matamis na ipinakita rito sa Kanyang pagkatao."
        },
        {
            "id": "3-1",
            "text": "Tingnan ang tala 2-1 ."
        },
        {
            "id": "4-1",
            "text": "O, mula saan."
        },
        {
            "id": "8-1",
            "text": "Tingnan ang tala 43-1 sa kap. 6."
        },
        {
            "id": "9-1",
            "text": "Ang ilang manuskrito ay nagdaragdag ng, na mga nakakain na."
        },
        {
            "id": "10-1",
            "text": "Ang Dalmanuta ay maaaring isang nayon na nasa mga distrito ng Magadan (Mat. 15:39). Marahil ito ay isang lugar na nasa kanluran ng Dagat ng Galilea."
        },
        {
            "id": "11-1",
            "text": "Para sa bb. 11-21, tingnan ang mga tala sa Mat. 16:1-12."
        },
        {
            "id": "11-2",
            "text": "Tingnan ang tala 6-1 sa kap. 2."
        },
        {
            "id": "11-3",
            "text": "Tumutukoy sa himala na may espirituwal na kahulugan."
        },
        {
            "id": "12-1",
            "text": "Ito ay isa ring pantaong kagalingan ng Panginoon, ipinakikita ang Kanyang damdamin sa mga tao."
        },
        {
            "id": "12-2",
            "text": "Lit. Kung ang isang tanda ay ibibigay. Isang Hebraismo, katulad ng nasa Heb. 3:11."
        },
        {
            "id": "15-1",
            "text": "Tingnan ang tala 33-1 sa Mateo 13. Ang lebadura ng mga Fariseo ay ang kanilang pagpapaimbabaw (Luc. 12:1), at ang lebadura ni Herodes ay ang kanyang kabulukan at kawalang-katarungan sa pulitika (tingnan ang tala 27-1 sa kap. 6)."
        },
        {
            "id": "22-1",
            "text": "Sinasagisag ang isa na nawalan ng kanyang panloob na paningin, isang bulag sa pang-espirituwal (Gawa 26:18; 2 Ped. 1:9)."
        },
        {
            "id": "23-1",
            "text": "Inihayag nito ang pagkatao ng Aliping-Tagapagligtas sa Kanyang matalik at mapagmahal na pag-aruga sa nangangailangang isa. Tingnan ang tala 36-1 sa kap. 9."
        },
        {
            "id": "23-2",
            "text": "Maaaring ipinakikita nito na hindi hahayaan ng Aliping-Tagapagligtas na makita at malaman ng maraming tao ang anumang Kanyang nilalayong gawin para sa lalakeng bulag na ito, yamang Kanyang inatasan siya na huwag pumasok kahit na sa nayon (b. 26). Sa pang-espirituwal, maaaring ipinakikita rin nito na nais ng Aliping-Tagapagligtas na magkaroon ng isang sarilinan at matalik na oras ang lalakeng bulag kasama Niya upang siya ay malalinan Niya ng elementong magpapanumbalik sa kanyang paningin. Kailangan ng lahat ng bulag sa pang-espirituwal ang gayong panahong kasama ng Aliping-Tagapagligtas."
        },
        {
            "id": "23-3",
            "text": "Ang pagkabulag ay may kaugnayan sa kadiliman (Gawa 26:18). Ang liwanag ay kailangan upang makakita. Ang lura ng Aliping-Tagapagligtas ay maaaring sumasagisag sa salitang lumalabas sa Kanyang bibig (tingnan ang tala 6-1 sa Juan 9), na naghahatid ng maka-Diyos na ilaw ng buhay sa tumatanggap para sa pagpapanumbalik ng kanyang paningin. Ang gayong paglura ng Aliping-Tagapagligtas, dagdag pa ang pagpapatong ng Kanyang mga kamay, ay higit na mayaman kaysa sa Kanyang paghipo lamang, katulad ng hiniling para sa lalakeng bulag ng mga katulong nito."
        },
        {
            "id": "23-4",
            "text": "Ipinakikita ang pakikipagkaisa ng Aliping-Tagapagligtas sa lalakeng bulag upang mailalin ang Kanyang nagpapagaling na elemento tungo sa kanyang loob."
        },
        {
            "id": "24-1",
            "text": "Maaaring inilalarawan nito ang espirituwal na paningin ng isang tao. Sa pasimulang antas ng kanyang espirituwal na paggaling, maaaring makita niya ang mga espirituwal na bagay katulad ng pagkakita ng lalakeng bulag na ito nakikita ang mga tao gaya ng mga punong-kahoy na lumalakad. Pagkaraan ng isang higit pang pagpapagaling, kanyang nakikita ang lahat ng bagay nang malinaw gaya ng lalakeng ito.."
        },
        {
            "id": "25-1",
            "text": "Tingnan ang tala 31-1 sa kap. 1."
        },
        {
            "id": "26-1",
            "text": "Sa buong itinagal ng Kanyang pagmiministeryo, ayaw ng Aliping-Tagapagligtas, bilang ang Alipin ng Diyos, ang publisidad. Tingnan ang tala 44-1 sa kap. 1. Ito ay isa sa Kanyang paghahayag ng pantaong kagalingan na maganda at kaibig-ibig."
        },
        {
            "id": "26-2",
            "text": "Ang ilang manuskristo ay nagdaragdag ng, ni sabihin ito kaninuman sa nayon."
        },
        {
            "id": "27-1",
            "text": "Para sa bb. 27-29, tingnan ang mga tala sa Mat. 16:13-16."
        },
        {
            "id": "30-1",
            "text": "Ayaw ng Aliping-Tagapagligtas na ipaanunsiyo ang Kanyang Sarili."
        },
        {
            "id": "31-1",
            "text": "Para sa 8:31-9:1, tingnan ang mga tala sa Mat. 16:21-28."
        }
    ]
}