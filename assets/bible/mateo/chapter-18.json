{
    "chapter": null,
    "verses": [
        {
            "id": "1",
            "text": "Sa oras na yaon ay nagsilapit ang mga disipulo kay Hesus, na nagsasabi, Sino nga ba ang pinakadakila sa kaharian ng mga kalangitan?",
            "footnotes": [
                {
                    "word": "sa",
                    "id": "1-1"
                }
            ],
            "outlines": [
                "g. Mga Kaugnayan sa Kaharian",
                "18:1-35"
            ]
        },
        {
            "id": "2",
            "text": "At pinalapit Niya ang isang maliit na bata at pinatayo siya sa gitna nila,",
            "footnotes": [],
            "outlines": null
        },
        {
            "id": "3",
            "text": "At sinabi, Katotohanang sinasabi Ko sa inyo, Malibang kayo ay bumaling at maging tulad ng maliliit na bata, hinding-hindi kayo makapapasok sa kaharian ng mga kalangitan.",
            "footnotes": [],
            "outlines": null
        },
        {
            "id": "4",
            "text": "Kaya’t ang sinumang magpapakumbaba katulad ng maliit na batang ito ay siyang pinakadakila sa kaharian ng mga kalangitan.",
            "footnotes": [],
            "outlines": null
        },
        {
            "id": "5",
            "text": "At ang sinumang tumatanggap sa isang gayong bata dahil sa Aking pangalan, ay tumatanggap sa Akin;",
            "footnotes": [
                {
                    "word": "dahil",
                    "id": "5-1"
                }
            ],
            "outlines": null
        },
        {
            "id": "6",
            "text": "At ang sinumang nakatitisod sa isa sa maliliit na ito na nananampalataya sa Akin, makabubuti pa sa kanya ang siya ay sabitan ng isang malaking gilingang-bato sa leeg at siya ay ihulog sa kalaliman ng dagat.",
            "footnotes": [
                {
                    "word": "sa",
                    "id": "6-1"
                },
                {
                    "word": "makabubuti",
                    "id": "6-2"
                },
                {
                    "word": "gilingang-",
                    "id": "6-3"
                }
            ],
            "outlines": null
        },
        {
            "id": "7",
            "text": "Sa aba ng sanlibutan dahil sa mga katitisuran!  Sapagka’t kinakailangang dumating ang mga katitisuran, nguni’t sa aba ng taong siyang panggagalingan ng katitisuran.",
            "footnotes": [],
            "outlines": null
        },
        {
            "id": "8",
            "text": "At kung nakapagpapatisod sa iyo ang iyong kamay o ang iyong paa, putulin mo ito at itapon mula sa iyo. Makabubuti pa sa iyo ang pumasok sa buhay na pingkaw o pilay, kaysa may dalawang kamay o dalawang paa ka na maitapon sa walang hanggang apoy.",
            "footnotes": [
                {
                    "word": "putulin",
                    "id": "8-1"
                }
            ],
            "outlines": null
        },
        {
            "id": "9",
            "text": "At kung nakapagpapatisod sa iyo ang iyong mata,  dukutin mo ito at itapon mula sa iyo. Makabubuti pa sa iyo ang pumasok sa buhay na iisa ang mata, kaysa may dalawang mata ka na maitapon sa apoy ng Gehenna.",
            "footnotes": [
                {
                    "word": "dukutin",
                    "id": "9-1"
                },
                {
                    "word": "Gehenna.",
                    "id": "9-2"
                }
            ],
            "outlines": null
        },
        {
            "id": "10",
            "text": "Ingatan ninyong huwag hamakin ang isa sa maliliit na ito, sapagka’t sinasabi Ko sa inyo na ang kanilang mga anghel sa mga kalangitan ay palaging nakamasid sa mukha ng Aking Ama na nasa mga kalangitan.",
            "footnotes": [],
            "outlines": null
        },
        {
            "id": "11",
            "text": "Sapagka’ t ang Anak ng Tao ay dumating upang iligtas ang yaong nawala.",
            "footnotes": [
                {
                    "word": "Sapagka’",
                    "id": "11-1"
                }
            ],
            "outlines": null
        },
        {
            "id": "12",
            "text": "Ano sa palagay ninyo? Kung ang sinumang tao ay may isang daang tupa at isa sa mga yaon ay maligaw, hindi ba niya iiwan ang siyamnapu’t siyam sa mga kabundukan at aalis at hahanapin ang naligaw?",
            "footnotes": [],
            "outlines": null
        },
        {
            "id": "13",
            "text": "At kung mangyaring matagpuan niya ito, katotohanang sinasabi Ko sa inyo na magagalak siya rito nang higit kaysa sa siyamnapu’t siyam na hindi naligaw.",
            "footnotes": [],
            "outlines": null
        },
        {
            "id": "14",
            "text": "Gayon din naman, hindi kalooban ng inyong Amang nasa mga kalangitan na mapahamak ang isa sa maliliit na ito.",
            "footnotes": [
                {
                    "word": "inyong",
                    "id": "14-1"
                }
            ],
            "outlines": null
        },
        {
            "id": "15",
            "text": "Ngayon kung nagkakasala ang iyong kapatid, pumaroon ka, at sa iyo at sa kanyang harapan lamang ituro ang kanyang pagkakamali. Kung pakikinggan ka niya, nakamit mo ang iyong kapatid.",
            "footnotes": [
                {
                    "word": "iyo",
                    "id": "15-1"
                },
                {
                    "word": "ituro",
                    "id": "15-2"
                }
            ],
            "outlines": null
        },
        {
            "id": "16",
            "text": "Subali’t kung hindi ka niya pakikinggan, magsama ka ng isa o dalawa pa, upang sa bibig ng dalawa o tatlong saksi ay mapagtibay ang bawa’t salita.",
            "footnotes": [],
            "outlines": null
        },
        {
            "id": "17",
            "text": "Subali’t kung ayaw niyang pakinggan sila, sabihin mo sa ekklesia;  at kung ayaw rin niyang pakinggan ang ekklesia, ipalagay mo siyang tulad ng Hentil at ng maniningil ng buwis.",
            "footnotes": [
                {
                    "word": "sabihin",
                    "id": "17-1"
                },
                {
                    "word": "ekklesia;",
                    "id": "17-2"
                },
                {
                    "word": "ipalagay",
                    "id": "17-3"
                },
                {
                    "word": "tulad",
                    "id": "17-4"
                }
            ],
            "outlines": null
        },
        {
            "id": "18",
            "text": "Katotohanang sinasabi Ko sa inyo, Anuman ang inyong tinatalian sa lupa ay magiging ang natalian na sa kalangitan, at anuman ang kinakalagan ninyo sa lupa ay magiging ang nakalagan na sa kalangitan.",
            "footnotes": [
                {
                    "word": "tinatalian",
                    "id": "18-1"
                },
                {
                    "word": "natalian",
                    "id": "18-2"
                },
                {
                    "word": "kinakalagan",
                    "id": "18-1"
                },
                {
                    "word": "nakalagan",
                    "id": "18-2"
                }
            ],
            "outlines": null
        },
        {
            "id": "19",
            "text": "Muling sinasabi Ko sa inyo na kung pagkasunduan ng dalawa sa inyo sa lupa ang nauukol sa anumang bagay na kanilang hihingin ay darating ito sa kanila mula sa Aking Ama na nasa mga kalangitan.",
            "footnotes": [
                {
                    "word": "pagkasunduan",
                    "id": "19-1"
                },
                {
                    "word": "anumang",
                    "id": "19-2"
                },
                {
                    "word": "hihingin",
                    "id": "19-3"
                }
            ],
            "outlines": null
        },
        {
            "id": "20",
            "text": "Sapagka’t kung saan may pinag tipon na dalawa o tatlo sa Aking pangalan, naroroon Ako sa gitna nila.",
            "footnotes": [
                {
                    "word": "pinag",
                    "id": "20-1"
                },
                {
                    "word": "tipon",
                    "id": "20-2"
                },
                {
                    "word": "dalawa",
                    "id": "20-3"
                }
            ],
            "outlines": null
        },
        {
            "id": "21",
            "text": "Noon nga ay lumapit si Pedro at sinabi sa Kanya, Panginoon, makailang ulit magkakasala sa akin ang aking kapatid at siya ay aking patatawarin?  Hanggang pitong ulit?",
            "footnotes": [],
            "outlines": null
        },
        {
            "id": "22",
            "text": "Sinasabi sa kanya ni Hesus, Hindi Ko sinasabi sa iyo na hanggang pitong ulit, kundi hanggang sa maka-pitumpung pito.",
            "footnotes": [],
            "outlines": null
        },
        {
            "id": "23",
            "text": "Kaya’t ang kaharian ng mga kalangitan ay inihahalintulad sa isang hari, na nagnais na makipagsulit sa kanyang mga alipin.",
            "footnotes": [
                {
                    "word": "isang",
                    "id": "23-1"
                },
                {
                    "word": "makipagsulit",
                    "id": "23-2"
                }
            ],
            "outlines": null
        },
        {
            "id": "24",
            "text": "At nang magsimula siyang magsulit, iniharap sa kanya ang isang may utang sa kanya ng sampung libong talento.",
            "footnotes": [
                {
                    "word": "sampung",
                    "id": "24-1"
                }
            ],
            "outlines": null
        },
        {
            "id": "25",
            "text": "Subali’t yamang wala siyang ibabayad,  ipinag-utos ng panginoon na siya ay ipagbili at ang kanyang asawa at mga anak at lahat ng kanyang pag-aari, at upang makabayad.",
            "footnotes": [],
            "outlines": null
        },
        {
            "id": "26",
            "text": "Dahil dito ay nagpatirapa ang alipin at sumamba sa kanya, na nagsasabi, Panginoon, pagtiisan mo ako, at lahat ay pagbabayaran ko sa iyo.",
            "footnotes": [],
            "outlines": null
        },
        {
            "id": "27",
            "text": "At nahabag ang panginoon ng aliping yaon at pinakawalan siya at ipinatawad sa kanya ang utang.",
            "footnotes": [
                {
                    "word": "ipinatawad",
                    "id": "27-1"
                }
            ],
            "outlines": null
        },
        {
            "id": "28",
            "text": "Subali’t nang lumabas ang aliping yaon, nasumpungan niya ang isa sa mga kapwa niya alipin na nagkakautang sa kanya ng isang daang denario, at siya ay kanyang sinunggaban at sinakal, na nagsasabi, Bayaran mo ang utang mo.",
            "footnotes": [
                {
                    "word": "isang",
                    "id": "28-1"
                }
            ],
            "outlines": null
        },
        {
            "id": "29",
            "text": "Kaya’t nagpatirapa ang kanyang kapwa alipin at nakiusap sa kanya, na nagsasabi, Pagtiisan mo ako, at babayaran kita.",
            "footnotes": [],
            "outlines": null
        },
        {
            "id": "30",
            "text": "At hindi siya pumayag, subali’t yumaon at ipinabilanggo siya hanggang sa magbayad siya ng inutang.",
            "footnotes": [],
            "outlines": null
        },
        {
            "id": "31",
            "text": "Kaya’t nang makita ng mga kapwa niya alipin ang nangyari, sila ay lubhang namanglaw at nagsiparoon at isinaysay sa kanilang panginoon ang lahat ng nangyari.",
            "footnotes": [
                {
                    "word": "namanglaw",
                    "id": "31-1"
                }
            ],
            "outlines": null
        },
        {
            "id": "32",
            "text": "Noon nga ay pinalapit siya ng kanyang panginoon at sinabi sa kanya, Masamang alipin, ipinatawad ko sa iyo ang lahat ng utang na yaon dahil sa ipinamanhik mo sa akin;",
            "footnotes": [],
            "outlines": null
        },
        {
            "id": "33",
            "text": "Hindi ba dapat din na naawa ka sa iyong kapwa alipin tulad din ng pagkaawa ko sa iyo?",
            "footnotes": [],
            "outlines": null
        },
        {
            "id": "34",
            "text": "At nagalit ang kanyang panginoon at ibinigay siya sa mga tagapagpahirap hanggang sa mabayaran niya ang lahat ng utang niya sa kanya.",
            "footnotes": [
                {
                    "word": "ibinigay",
                    "id": "34-1"
                }
            ],
            "outlines": null
        },
        {
            "id": "35",
            "text": "Gayundin ang gagawin sa inyo ng Aking makalangit na Ama kung hindi kayo magpapatawad bawa’t isa sa kanyang kapatid mula sa inyong mga puso.",
            "footnotes": [],
            "outlines": null
        }
    ],
    "footnoteReferences": [
        {
            "id": "1-1",
            "text": "Tinatalakay ng kapitulong ito ang ukol sa kung paano tayo mamumuhay at kikilos sa loob ng kaharian ng mga kalangitan: 1) ang maging tulad ng maliliit na bata (bb. 2-4); 2) ang hindi makatisod sa iba ni magtayo ng anumang katitisuran (bb. 5-9); 3) ang hindi manghamak maging sa isang maliit na mananampalataya (bb. 10-14); 4) ang makinig sa ekklesia at hindi makondena nito (bb. 15-20); at 5) ang mapatawad ang isang kapatid ng walang limitasyon (bb. 21-35). Ang lahat ng ito ay nagpapakita na upang makapasok tungo sa kaharian ng mga kalangitan tayo ay kinakailangang maging mapagpakumbaba at hindi nanghahamak sa sinumang mananampalataya, bagkus iniibig ang mga kapatid at pinatatawad ang mga kapatid."
        },
        {
            "id": "5-1",
            "text": "Sa literal ay “sa Aking pangalan,” nangangahulugang batay sa Aking pangalan, ayon sa Aking pangalan."
        },
        {
            "id": "6-1",
            "text": "Sa literal, tungo sa loob Ko."
        },
        {
            "id": "6-2",
            "text": "O, nababagay, kapakipakinabang."
        },
        {
            "id": "6-3",
            "text": "Sa literal ay, isang gilingang batong (iniikot) ng isang asno."
        },
        {
            "id": "8-1",
            "text": "Tingnan ang tala 29-1 sa kap. 5."
        },
        {
            "id": "9-1",
            "text": "Tingnan ang tala 29-1 sa kap. 5."
        },
        {
            "id": "9-2",
            "text": "Tingnan ang tala 22-8 sa kap. 5."
        },
        {
            "id": "11-1",
            "text": "Nilalaktawan ng karamihan sa mga pangunahing manuskrito ang bersikulo 11."
        },
        {
            "id": "14-1",
            "text": "Nababasa sa ilang lumang manuskrito na, Aking."
        },
        {
            "id": "15-1",
            "text": "Upang walang ibang makaalam ng pagkakasala ng kapatid. Ito ay ang pagtatakip at pangangalaga nang dahil sa pag-ibig."
        },
        {
            "id": "15-2",
            "text": "Upang malaman niya ang kanyang kasalanan at aminin niya ang kanyang pagkakamali."
        },
        {
            "id": "17-1",
            "text": "Kung ang kapatid ay nagkakasala, una kailangan nating makipagtuos sa kanya sa loob ng pag-ibig (b. 15), pagkatapos ay sa pamamagitan ng dalawa o tatlong saksi (b. 16), at sa panghuli pakitunguhan siya nang may awtoridad sa pamamagitan ng ekklesia (b. 17)."
        },
        {
            "id": "17-2",
            "text": "Ang ekklesiang ipinahayag sa 16:18 ay ang pansansinukob na ekklesia, na siyang namumukod-tanging Katawan ni Kristo; samantalang ang ekklesiang inihayag dito ay ang ekklesia-lokal, ang kahayagan ng namumukod-tanging Katawan ni Kristo sa isang tiyak na lokalidad. Tinatalakay ng kapitulo 16 ang pansansinukob na pagtatayo ng ekklesia; samantalang tinatalakay ng kapitulo 18 ang lokal na pagsasagawa ng ekklesia. Kapwa ay tumutukoy na ang ekklesia ay kumakatawan sa kaharian ng mga kalangitan, may awtoridad na magtali at magkalag."
        },
        {
            "id": "17-3",
            "text": "Lit. hayaan siyang ituring kayo na gaya ng pagturing sa inyo ng Hentil at maniningil ng buwis."
        },
        {
            "id": "17-4",
            "text": "Kung ayaw pakinggan ng sinumang mananampalataya ang ekklesia, siya ay mawawalan ng pakikipagsalamuha ng ekklesia katulad ng mga taong nasa labas ng pagsasalamuha ng ekklesia: ang mga Hentil (ang mga pagano), at ang mga maniningil ng buwis (ang mga makasalanan)."
        },
        {
            "id": "18-1",
            "text": "Ang “tinatalian” dito ay nangangahulugang kondenahin, at ang “kinakalagan” ay nangangahulugang patawarin."
        },
        {
            "id": "18-2",
            "text": "Tingnan ang tala 19-4 sa kapitulo 16."
        },
        {
            "id": "19-1",
            "text": "Ang pagkasunduan dito ay may kahulugan ng harmonya sa musika."
        },
        {
            "id": "19-2",
            "text": "Gr. bawat bagay."
        },
        {
            "id": "19-3",
            "text": "Sa estriktong pananalita, ang “hihingin” dito ay tumutukoy sa panalanging tumutuos sa kapatid na tumatangging makinig sa ekklesia (b. 17)."
        },
        {
            "id": "20-1",
            "text": "Ang pagtipon sa mga mananampalataya ay nanggaling sa pagkilos ng Panginoon upang tawagin sila mula sa pagkaokupa sa kanila ng mga tao, bagay, pangyayari, at tipunin tungo sa Kanyang pangalan nang sa gayon ay samasamang magtamasa sa kasaganaan ng Kanyang presensiya."
        },
        {
            "id": "20-2",
            "text": "Ang pagtitipon ng dadalawa o tatatlo na siyang pagtitipon ng kakaunting tao ay nagpapahiwatig ng isang paraan ng pagpupulong ng ekklesia sa isang lokalidad. Ang ganitong paraan ng pagpupulong na may kakaunting tao ay tiyak na isinasagawa sa tahanan ng mga banal katulad ng sinasabi sa Gawa 2:46; 5:42. Ang layunin nito ay para sa panalangin (b. 19; Gawa 12:5,12), pagsasalamuha, pagpipira-piraso ng tinapay, pagtuturo sa mga tao, o pagpapahayag ng ebanghelyo (Gawa 2:42; 5:42). Ang ganitong hiwa-hiwalay na pagpupulong ng kakaunting bilang ng tao sa iisang lokalidad ay maaaring marami ngunit nararapat na nabibilang sa iisang ekklesia (b. 17), kung hindi, ito ay hindi na hiwalay na pagpupulong kundi paghahati-hati upang maging iba’t ibang sekta at denominasyon (Gal. 5:20)."
        },
        {
            "id": "20-3",
            "text": "Ang “dalawa o tatlo” rito ay ang dalawa o tatlo sa bersikulo 16. Sila ay maaaring magtipon nang sama-sama sa pangalan ng Panginoon, subalit hindi sila ang ekklesia; sapagkat kung may suliranin, kailangan nilang sabihin ito sa ekklesia (b. 17)."
        },
        {
            "id": "23-1",
            "text": "Sa literal ay, isang tao, isang hari."
        },
        {
            "id": "23-2",
            "text": "Ito ay tumutukoy sa paghahatol na isasagawa sa luklukan ng paghahatol ni Kristo (2 Cor. 5:10)."
        },
        {
            "id": "24-1",
            "text": "Ang ganitong kalaking halaga ay tumutukoy na imposible para sa mangungutang na mabayaran ang pagkakautang. Ito ay tumutukoy sa bigat ng ating pagkakautang dahil sa pagkakasala laban sa Panginoon bago tayo naligtas."
        },
        {
            "id": "27-1",
            "text": "Ito ay tumutukoy sa kapatawaran ng ating mga kasalanan bilang mga alipin ng Panginoon pagkatapos na tayo ay maligtas at maging mga alipin ng Panginoon."
        },
        {
            "id": "28-1",
            "text": "Higit pang maliit kaysa sa isang bahagi ng sampung libong talento, tumutukoy sa kaliitan ng kasalanan ng kapatid laban sa atin matapos tayong maligtas at maging alipin ng Panginoon kung ihahambing sa kasalanan natin sa Panginoon."
        },
        {
            "id": "31-1",
            "text": "Kung hindi tayo nagpapatawad sa kapatid na nagkakasala sa atin, ito ay ikalulungkot ng ibang kapatid, at maaari nilang dalhin ang bagay na ito sa Panginoon."
        },
        {
            "id": "34-1",
            "text": "Ito ay tumutukoy sa pakikipagtuos ng Panginoon sa Kanyang mga mananampalataya sa Kanyang pagbabalik. Kung hindi natin pinatatawad ang kapatid na nagkakasala sa atin, tayo ay didisiplinahin ng Panginoon hanggang patawarin natin siya mula sa ating puso, yaon ay, hanggang sa mabayaran muna natin ang lahat ng ating utang sa Panginoon saka lamang Niya tayo patatawarin. Ito ay ang kapatawaran sa kaharian. Ito ay nagpapahiwatig na kung hindi tayo nagpapatawad sa kapatid mula sa ating puso ngayon, hindi tayo mapapahintulutang pumasok tungo sa kaharian sa darating na kapanahunan. Tingnan ang tala 32-2 sa kapitulo 12."
        }
    ]
}