{
    "chapter": null,
    "verses": [
        {
            "id": "1",
            "text": "Ang mga bagay na ito ay Aking sinalita sa inyo upang kayo ay huwag mangatisod.",
            "footnotes": [],
            "outlines": []
        },
        {
            "id": "2",
            "text": "Kayo ay palalayasin nila sa mga sinagoga; sa katunayan, dumarating ang oras na ang sinumang pumatay sa inyo ay mag-aakalang naghahandog siya ng paglilingkod sa Diyos.",
            "footnotes": [
                {
                    "word": "sa",
                    "id": "2-1"
                },
                {
                    "word": "pumatay",
                    "id": "2-2"
                }
            ],
            "outlines": null
        },
        {
            "id": "3",
            "text": "At ang mga bagay na ito ay gagawin nila sapagka’ t hindi nila nakikilala ang Ama ni Ako man.",
            "footnotes": [],
            "outlines": null
        },
        {
            "id": "4",
            "text": "Datapuwa’t ang mga bagay na ito ay sinalita Ko sa inyo, upang kung dumating ang oras ng mga ito ay inyong mangaalaala, kung paanong sinabi Ko sa inyo. At ang mga bagay na ito ay hindi Ko sinabi sa inyo buhat pa nang una, sapagka’t Ako ay kasama ninyo.",
            "footnotes": [],
            "outlines": null
        },
        {
            "id": "5",
            "text": "Datapuwa’t ngayon Ako ay paroroon sa nagsugo sa Akin; at walang sinuman sa inyo ang nagtatanong sa Akin, Saan Ka paroroon?",
            "footnotes": [],
            "outlines": [
                "3. Ang Gawain ng Espiritu",
                "tungo sa Paghahalo ng Pagka-Diyos sa Pagka-tao\n 16:5-23",
                "a. Ang Pagparoon ng Anak para sa Pagparito ng Espiritu\n bb. 5-7"
            ]
        },
        {
            "id": "6",
            "text": "Nguni’t sa dahilan na sinalita Ko ang mga bagay na ito sa inyo ay napuno ng kalumbayan ang inyong puso.",
            "footnotes": [],
            "outlines": null
        },
        {
            "id": "7",
            "text": "Gayunman ay sinasalita Ko sa inyo ang katotohanan, ito ay kapakinabangan sa inyo na Ako ay pumaroon; sapagka’t kung hindi Ako paroroon, ang Mang-aaliw ay hindi paririto sa inyo; nguni’t kung Ako ay paroroon,  Siya ay isusugo Ko sa inyo.",
            "footnotes": [
                {
                    "word": "paroroon,",
                    "id": "7-1"
                }
            ],
            "outlines": null
        },
        {
            "id": "8",
            "text": "At pagparito Niya, Kanyang susumbatan ang sanlibutan tungkol sa kasalanan,  at tungkol sa katuwiran,  at tungkol sa paghatol;",
            "footnotes": [
                {
                    "word": "susumbatan",
                    "id": "8-1"
                },
                {
                    "word": "kasalanan,",
                    "id": "8-2"
                },
                {
                    "word": "katuwiran,",
                    "id": "8-2"
                },
                {
                    "word": "paghatol;",
                    "id": "8-2"
                }
            ],
            "outlines": [
                "b. Ang Gawain ng Espiritu\n bb. 8-15",
                "(1) Susumbatan ang Sanlibutan\n bb. 8-11"
            ]
        },
        {
            "id": "9",
            "text": "Tungkol sa kasalanan,  sapagka’t hindi sila nagsisampalataya sa Akin;",
            "footnotes": [
                {
                    "word": "sa",
                    "id": "9-1"
                }
            ],
            "outlines": null
        },
        {
            "id": "10",
            "text": "At tungkol sa katuwiran,  sapagka’t Ako ay paroroon sa Ama at hindi na ninyo Ako makikita;",
            "footnotes": [],
            "outlines": null
        },
        {
            "id": "11",
            "text": "At tungkol sa paghatol, sapagka’t ang pinuno ng sanlibutang ito ay hinatulan na.",
            "footnotes": [],
            "outlines": null
        },
        {
            "id": "12",
            "text": "Mayroon pa Akong maraming bagay na sasabihin sa inyo, nguni’t ngayon ay hindi ninyo matitiis.",
            "footnotes": [],
            "outlines": [
                "(2) Luluwalhatiin ang Anak sa pamamagitan ng Paghahayag sa Kanya,",
                "kasama ang Kapuspusan ng Ama, sa mga Mananampalataya\n bb. 12-15",
                "(3) Ilalalin sa mga Mananampalataya",
                "ang Lahat ng Mayroon ang Ama at ang Anak\n b. 13"
            ]
        },
        {
            "id": "13",
            "text": "Gayunman kung Siya, ang Espiritu ng realidad ay dumating, papatnubayan Niya kayo sa lahat ng realidad;  sapagka’t hindi Siya magsasalita ng mula sa Kanyang Sarili, kundi ang anumang bagay na Kanyang marinig, Kanyang sasalitain; at Kanyang ipahahayag sa inyo ang bagay na darating.",
            "footnotes": [
                {
                    "word": "papatnubayan",
                    "id": "13-1"
                },
                {
                    "word": "ipahahayag",
                    "id": "13-1"
                }
            ],
            "outlines": null
        },
        {
            "id": "14",
            "text": "Luluwalhatiin Niya Ako, sapagka’t tatanggap Siya ng mula sa Akin at sa inyo ay ipahahayag.",
            "footnotes": [],
            "outlines": null
        },
        {
            "id": "15",
            "text": "Ang lahat ng bagay na nasa Ama ay Akin; kaya sinabi Ko na Siya ay tumatanggap ng mula sa Akin at sa inyo ay ipahahayag.",
            "footnotes": [],
            "outlines": null
        },
        {
            "id": "16",
            "text": "Sandali na lamang at Ako ay hindi na ninyo makikita, at sandali pang muli at Ako ay inyong makikita.",
            "footnotes": [],
            "outlines": [
                "c. Ang Anak Ipanganganak sa Pagkabuhay na muli",
                "bilang isang Bagong Panganak na Bata\n bb. 16-24"
            ]
        },
        {
            "id": "17",
            "text": "Ang ilan nga sa Kanyang mga disipulo ay nag-usapan sa isa’t isa, Ano itong sinasabi Niya sa atin, Sandali na lamang at Ako ay hindi na ninyo makikita, at sandali pang muli at Ako ay inyong makikita; at, Sapagka’t Ako ay paroroon sa Ama?",
            "footnotes": [],
            "outlines": null
        },
        {
            "id": "18",
            "text": "Sinabi nga nila, Ano nga itong sinasabi Niya, Sandali na lamang? Hindi natin nalalaman kung ano ang sinasabi Niya.",
            "footnotes": [],
            "outlines": null
        },
        {
            "id": "19",
            "text": "Natalastas ni Hesus na sa Kanya ay ibig nilang magtanong at sa kanila ay sinabi Niya, Nangagtatanungan kayo tungkol dito, sapagka’t sinabi Ko, Sandali na lamang at Ako ay hindi na ninyo makikita, at sandali pang muli at Ako ay inyong makikita?",
            "footnotes": [],
            "outlines": null
        },
        {
            "id": "20",
            "text": "Katotohanan, katotohanang sinasabi Ko sa inyo, na kayo ay magsisiiyak at magsisipanaghoy, datapuwa’t ang sanlibutan ay magagalak; kayo ay mangalulumbay, datapuwa’t ang inyong kalumbayan ay magiging kagalakan.",
            "footnotes": [
                {
                    "word": "magsisiiyak",
                    "id": "20-1"
                }
            ],
            "outlines": null
        },
        {
            "id": "21",
            "text": "Ang babae kapag nanganganak, siya ay may kalumbayan, sapagka’t dumating ang kanyang oras; nguni’t pagkapanganak niya sa sanggol,  hindi na niya naalaala ang hirap dahil sa kagalakan sa pagkapanganak sa isang tao sa sanlibutan.",
            "footnotes": [
                {
                    "word": "pagkapanganak",
                    "id": "21-1"
                },
                {
                    "word": "sanggol,",
                    "id": "21-2"
                }
            ],
            "outlines": null
        },
        {
            "id": "22",
            "text": "At kayo nga sa ngayon ay may kalumbayan; nguni’t muli Ko kayong makikita at magagalak ang inyong puso, at walang makapag-aalis sa inyo ng inyong kagalakan.",
            "footnotes": [
                {
                    "word": "makikita",
                    "id": "22-1"
                }
            ],
            "outlines": null
        },
        {
            "id": "23",
            "text": "At sa araw na yaon ay hindi kayo magtatanong sa Akin ng anuman. Katotohanan, katotohanang sinasabi Ko sa inyo, kung kayo ay hihingi ng anuman sa Ama, ay ibibigay Niya sa inyo sa loob ng Aking pangalan.",
            "footnotes": [],
            "outlines": null
        },
        {
            "id": "24",
            "text": "Hanggang ngayon ay wala pa kayong hinihinging anuman sa pangalan Ko; kayo ay magsihingi, at kayo ay tatanggap, upang malubos ang inyong kagalakan.",
            "footnotes": [
                {
                    "word": "hinihinging",
                    "id": "24-1"
                }
            ],
            "outlines": null
        },
        {
            "id": "25",
            "text": "Sinalita Ko sa inyo ang mga bagay na ito sa mga talinghaga; darating ang oras na hindi na Ako magsasalita sa inyo sa mga talinghaga, kundi maliwanag na sasaysayin Ko sa inyo ang tungkol sa Ama.",
            "footnotes": [],
            "outlines": [
                "d. Sa gitna ng Pag-uusig ang mga Mananampalataya",
                "ay may Kapayapaan sa loob ng Anak\n bb. 25-33"
            ]
        },
        {
            "id": "26",
            "text": "Sa araw na yaon ay magsisihingi kayo sa Aking pangalan, at sa inyo ay hindi Ko sinasabi na Ako ay hihiling sa Ama para sa inyo,",
            "footnotes": [],
            "outlines": null
        },
        {
            "id": "27",
            "text": "Sapagka’t ang Ama rin ang umiibig sa inyo, sapagka’t Ako ay inyong iniibig at kayo ay nagsisampalataya na Ako ay nagbuhat mula sa Diyos.",
            "footnotes": [
                {
                    "word": "mula",
                    "id": "27-1"
                }
            ],
            "outlines": null
        },
        {
            "id": "28",
            "text": "Nagbuhat Ako sa Ama, at naparito Ako sa sanlibutan; muling iniiwan Ko ang sanlibutan at Ako ay paroroon sa Ama.",
            "footnotes": [],
            "outlines": null
        },
        {
            "id": "29",
            "text": "Sinabi ng Kanyang mga disipulo, Narito, ngayon ay nagsasalita Ka nang malinaw at hindi Ka nagsasalita ng anumang talinghaga.",
            "footnotes": [],
            "outlines": null
        },
        {
            "id": "30",
            "text": "Ngayon ay nakikilala namin na nalalaman Mo ang lahat ng bagay, at hindi nangangailangan na tanungin Ka ng sinuman; dahil dito ay nagsisisampalataya kami na Ikaw ay nagbuhat sa Diyos.",
            "footnotes": [
                {
                    "word": "nagbuhat",
                    "id": "30-1"
                }
            ],
            "outlines": null
        },
        {
            "id": "31",
            "text": "Sinagot sila ni Hesus, Ngayon ba ay nagsisisampalataya na kayo?",
            "footnotes": [],
            "outlines": null
        },
        {
            "id": "32",
            "text": "Narito, ang oras ay dumarating, at dumating na, na kayo ay mangangalat,  ang bawa’t tao sa kani-kaniyang sarili, at Ako ay iiwan ninyong mag-isa; at gayunman ay hindi Ako nag-iisa, sapagka’t ang Ama ay kasama Ko.",
            "footnotes": [
                {
                    "word": "kasama",
                    "id": "32-1"
                }
            ],
            "outlines": null
        },
        {
            "id": "33",
            "text": "Ang mga bagay na ito ay sinalita Ko sa inyo upang kayo ay magkaroon sa loob Ko ng kapayapaan.  Sa sanlibutan ay mayroon kayong kapighatian,  nguni’t lakasan ninyo ang inyong loob, Aking dinaig na ang sanlibutan.",
            "footnotes": [],
            "outlines": null
        }
    ],
    "footnoteReferences": [
        {
            "id": "2-1",
            "text": "Ang “sa katunayan” dito sa literal ay “nguni’t”."
        },
        {
            "id": "2-2",
            "text": "Sa Ebanghelyong ito, ang relihiyon ay nabunyag bilang kaaway ng buhay. Sa mga Ebanghelyo, ang Hudaismo ang sumalungat at umusig sa Panginoong Hesus. Sa Gawa, ipinagpatuloy ng Hudaismo ang pagsasalungat at pag-uusig laban sa mga apostol (Gawa 4:1-3; 5:17-18, 40; 6:11-14; 7:57-59; 26:9-12). Sa mga sinundang kasaysayan, ang Katolisismo ang umusig sa mga tagasunod ng Panginoon. Anumang uri ng organisadong relihiyon ay umuusig sa mga naghahanap sa Panginoon sa loob ng buhay. Itinuturing ng lahat ng mga relihiyon ang ganitong pag-uusig bilang isang uri ng paglilingkod sa Diyos."
        },
        {
            "id": "7-1",
            "text": "Ang pagparoong ito ay maisasakatuparan sa sukdulan sa pag-akyat sa kalangitan sa 20:17."
        },
        {
            "id": "8-1",
            "text": "Ipinapaloob ng salitang pagsumbat ang kahulugang pagkumbinse, pagkondena, at pagsumbat ng tao sa kanyang sarili."
        },
        {
            "id": "8-2",
            "text": "Ang kasalanan ay pumasok sa pamamagitan ni Adam (Roma 5:12), ang katuwiran ay ang nabuhay na muling Kristo (b. 10; I Cor. 1:30), at ang paghahatol ay para kay Satanas (b. 11), na siyang may-akda at pinagmulan ng kasalanan (8:44). Sa loob ni Adam tayo ay isinilang sa kasalanan. Upang mapalaya sa kasalanan, ang tanging paraan lamang ay ang manampalataya tayo tungo sa loob ni Kristo, ang Anak ng Diyos (b. 9). Kung tayo ay mananampalataya tungo sa loob ni Kristo, Siya ang katuwiran para sa atin at tayo ay aariing-matuwid sa loob Niya (Roma 3:24; 4:25). Kung hindi natin pagsisisihan ang kasalanan sa loob ni Adam at hindi tayo mananampalataya tungo sa loob ni Kristo na Anak ng Diyos, tayo ay mananatili sa kasalanan at makikibahagi sa kahatulan kay Satanas magpasawalang hanggan (Mat. 25:41). Ito ang mga pangunahing bagay sa ebanghelyo. Ginagamit ng Espiritu ang mga bagay na ito upang sumbatan ang sanlibutan upang malaman nito ang kasalanan."
        },
        {
            "id": "9-1",
            "text": "Lit. tungo sa loob Ko."
        },
        {
            "id": "13-1",
            "text": "Ang kauna-unahang gawa ng Espiritu ay ang sumbatan ang sanlibutan, at pangalawa, bilang ang Espiritu ng realidad, ay ang patnubayan ang mga mananampalataya tungo sa loob ng lahat ng realidad. Ito ay ang gawing makatotohanan sa mga mananampalataya ang lahat ng kung ano ang Anak at kung ano ang mayroon Siya. Ang lahat ng kung ano ang Ama at kung ano ang mayroon Siya ay napasakatawan sa Anak (Col. 2:9) at ang lahat ng kung ano ang Anak at kung ano ang mayroon Siya ay inihayag bilang realidad sa mga mananampalataya sa pamamagitan ng Espiritu (bb. 14-15). Ito ay ang pagluluwalhati sa Anak na kasama ang Ama. Samakatuwid, ito ay isang bagay ukol sa Tres-unong Diyos na isinagawa tungo sa mga mananampalataya at inihalo sa mga mananampalataya. Ang ikatlo, ang Espiritu ang maghahayag ng mga bagay na darating, na pangunahing naihayag sa Apocalipsis (Apoc. 1:1, 19). Ang tatlong aspekto ng gawain ng Espiritu ay tumutugma sa tatlong bahagi ng mga sinulat ni Juan: ang Ebanghelyo, ang mga Sulat, at ang Apocalipsis."
        },
        {
            "id": "20-1",
            "text": "Lit. mananangis."
        },
        {
            "id": "21-1",
            "text": "Ang “pagkapanganak” dito ay ang “pagkapanganak” na nasa Gawa 13:33. Ang naging laman na Kristo kasama ang lahat ng sumasampalataya sa Kanya ay naipanganak upang maging mga anak ng Diyos sa loob ng Kanyang pagkabuhay na muli (I Ped. 1:3); Siya ay naging Panganay na Anak ng Diyos. Ang lahat ng mga nananampalataya sa Kanya ay naging ang maraming anak ng Diyos upang maging Kanyang mga kapatid na lalake na magbubuo ng ekklesia (Roma 8:29; Juan 20:17 at tala 2; Heb. 2:10-12) upang maging Kanyang pagpaparami (12:24), pagdagdag (3:29-30) at Katawan na siyang Kanyang kapuspusan—kahayagan (Efe. 1:23)."
        },
        {
            "id": "21-2",
            "text": "Sa talinghagang ito ipinakita ng Panginoon na ang mga disipulo sa panahong yaon ay parang isang babaeng nahihirapan sa panganganak, at Siya ay ang sanggol na maisisilang sa Kanyang pagkabuhay na muli (Gawa 13:33; Heb. 1:5; Roma 1:4)."
        },
        {
            "id": "22-1",
            "text": "Pagkatapos maisilang sa pagkabuhay na muli, Siya ay pumarito upang makita ang mga disipulo kinagabihan ng araw ng Kanyang pagkabuhay na muli at ang mga disipulo ay nagalak sa Kanyang presensiya (20:20)."
        },
        {
            "id": "24-1",
            "text": "Tingnan ang tala 16-3 sa kap. 15; gayundin ang b. 26."
        },
        {
            "id": "27-1",
            "text": "Tingnan ang tala 14-5 sa kap. 1."
        },
        {
            "id": "30-1",
            "text": "Ang salitang “nagbuhat” na ginamit ng mga disipulo rito ay hindi nagpapaloob ng kahulugang “kasama ng”. Ito ay naiiba sa salitang “nagbuhat” na ginamit ng Panginoon sa b. 27."
        },
        {
            "id": "32-1",
            "text": "Tingnan ang tala 16-1 sa kap. 8."
        }
    ]
}