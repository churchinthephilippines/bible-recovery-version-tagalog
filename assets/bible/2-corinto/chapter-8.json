{
    "chapter": null,
    "verses": [
        {
            "id": "1",
            "text": "Bukod dito, mga kapatid, ipinatatalastas namin sa inyo ang biyaya ng Diyos na ipinagkaloob sa mga ekklesia ng Macedonia,",
            "footnotes": [
                {
                    "word": "biyaya",
                    "id": "1-1"
                }
            ],
            "outlines": [
                "IV. Ang Pagsasalamuha ng Apostol ukol sa Pagtutustos sa mga Banal na Nangangailangan\n 8:1-9:15",
                "A. Ang Biyaya mula sa Apat na Partido\n 8:1-15"
            ]
        },
        {
            "id": "2",
            "text": "Kung paanong sa maraming pagiging aprubado sa kapighatian, ang kasaganaan ng kanilang kagalakan at ang kanilang malabis na karukhaan ay sumagana sa kayamanan ng kanilang pagiging bukas-palad.",
            "footnotes": [
                {
                    "word": "pagiging",
                    "id": "2-1"
                },
                {
                    "word": "bukas-",
                    "id": "2-2"
                }
            ],
            "outlines": null
        },
        {
            "id": "3",
            "text": "Sapagka’t ayon sa kanilang kaya, nagpapatotoo ako, at higit pa sa kanilang kaya, nagbigay sila nang mula sa kanilang sariling kalooban,",
            "footnotes": [
                {
                    "word": "mula",
                    "id": "3-1"
                }
            ],
            "outlines": null
        },
        {
            "id": "4",
            "text": "Na lubhang ipinamamanhik sa amin ang tungkol sa biyayang ito at sa pakikipagsalamuha sa pagtutustos sa mga banal;",
            "footnotes": [
                {
                    "word": "biyayang",
                    "id": "4-1"
                }
            ],
            "outlines": null
        },
        {
            "id": "5",
            "text": "At ito ay hindi ayon sa aming inaasahan, kundi ibinigay muna nila ang kanilang mga sarili sa Panginoon, at sa amin, sa pamamagitan ng kalooban ng Diyos.",
            "footnotes": [
                {
                    "word": "muna",
                    "id": "5-1"
                },
                {
                    "word": "at",
                    "id": "5-2"
                },
                {
                    "word": "sa",
                    "id": "5-3"
                }
            ],
            "outlines": null
        },
        {
            "id": "6",
            "text": "Anupa’t namanhik kami kay Tito na, yamang siya ang nagsimula noon, siya na rin ang kumumpleto sa inyo ng biyayang ito.",
            "footnotes": [
                {
                    "word": "rin",
                    "id": "6-1"
                },
                {
                    "word": "sa",
                    "id": "6-2"
                },
                {
                    "word": "biyayang",
                    "id": "6-3"
                }
            ],
            "outlines": null
        },
        {
            "id": "7",
            "text": "Datapuwa’t yamang kayo ay nagsisisagana sa lahat ng mga bagay, sa pananampalataya, at sa pananalita, at sa kaalaman,  at sa buong masikap-na-pag-iingat, at sa pag-ibig na nasa loob ninyo na nagmula sa amin ay magsisagana naman kayo sa biyayang ito.",
            "footnotes": [
                {
                    "word": "masikap-",
                    "id": "7-1"
                },
                {
                    "word": "pag-",
                    "id": "7-2"
                },
                {
                    "word": "nagmula",
                    "id": "7-3"
                },
                {
                    "word": "biyayang",
                    "id": "7-4"
                }
            ],
            "outlines": null
        },
        {
            "id": "8",
            "text": "Hindi ako nangungusap na tulad sa nag-uutos, kundi gaya ng sumusubok sa pamamagitan ng masikap-na-pag-iingat ng iba sa katapatan din naman ng inyong pag-ibig;",
            "footnotes": [],
            "outlines": null
        },
        {
            "id": "9",
            "text": "Sapagka’t nalalaman ninyo ang biyaya ng ating Panginoong Hesu-Kristo, na bagaman Siya ay mayaman, gayunman ay nagpakarukha dahil sa inyo, upang sa pamamagitan ng Kanyang karukhaan ay magsiyaman kayo.",
            "footnotes": [
                {
                    "word": "biyaya",
                    "id": "9-1"
                }
            ],
            "outlines": null
        },
        {
            "id": "10",
            "text": "At sa ganito ay ibinibigay ko ang isang kuru-kuro; sapagka’t ito ay kapaki-pakinabang sa inyo, kayong naunang nangagsimula na may isang taon na, hindi lamang sa paggawa, kundi sa pagnanais din naman.",
            "footnotes": [
                {
                    "word": "kuru-kuro",
                    "id": "10-1"
                }
            ],
            "outlines": null
        },
        {
            "id": "11",
            "text": "Datapuwa’t ngayon ay kumpletuhin din naman ninyo ang paggawa, upang kung paanong nagkaroon ng pagiging handa sa pagnanais, ay gayundin namang magkaroon ng kakumpletuhan ayon sa inyong kaya.",
            "footnotes": [],
            "outlines": null
        },
        {
            "id": "12",
            "text": "Sapagka’t kung ang pagiging handa ay nariyan, ito ay katanggap-tanggap ayon sa kung ano ang tinataglay ng isa, hindi ayon sa di-tinataglay ng isa.",
            "footnotes": [],
            "outlines": null
        },
        {
            "id": "13",
            "text": "Sapagka’t ito ay hindi upang ang iba ay magaanan at kayo ay mabigatan,",
            "footnotes": [],
            "outlines": null
        },
        {
            "id": "14",
            "text": "Kundi ayon sa pagkakapantay-pantay: sa panahong ito ang inyong kasaganaan ay naging para sa kanilang kakulangan,  upang ang kanilang kasaganaan naman ay maging para sa inyong kakulangan, nang sa gayon ay magkaroon ng pagkakapantay-pantay;",
            "footnotes": [],
            "outlines": null
        },
        {
            "id": "15",
            "text": "Gaya ng nasusulat, Ang nagtipon ng marami ay hindi naglabis, at ang nagtipon ng kaunti ay hindi nagkulang.",
            "footnotes": [
                {
                    "word": "Ang",
                    "id": "15-1"
                }
            ],
            "outlines": null
        },
        {
            "id": "16",
            "text": "Datapuwa’t salamat sa Diyos, na naglalagay sa puso ni Tito ng gayunding masikap-na-pag-iingat sa inyo.",
            "footnotes": [
                {
                    "word": "masikap-",
                    "id": "16-1"
                }
            ],
            "outlines": [
                "B. Iniisip ang Gawain na Kapuri-puri\n 8:16-24"
            ]
        },
        {
            "id": "17",
            "text": "Sapagka’t tunay na tinanggap niya ang pamanhik,  palibhasa ay lubhang masikap, napariyan siya sa inyo sa kanyang sariling kalooban.",
            "footnotes": [
                {
                    "word": "pamanhik,",
                    "id": "17-1"
                }
            ],
            "outlines": null
        },
        {
            "id": "18",
            "text": "At isinugo naming kasama niya ang kapatid na ang kapurihan sa ebanghelyo ay kilala sa lahat ng mga ekklesia.",
            "footnotes": [],
            "outlines": null
        },
        {
            "id": "19",
            "text": "At hindi lamang gayon, kundi siya rin naman ang itinalaga ng mga ekklesia na maglakbay na kasama namin tungkol sa biyayang ito, na pinangangasiwaan namin sa ikaluluwalhati ng Panginoon Mismo, at upang ipakita ang aming pagiging handa,",
            "footnotes": [
                {
                    "word": "biyayang",
                    "id": "19-1"
                }
            ],
            "outlines": null
        },
        {
            "id": "20",
            "text": "Na iniiwasan ito, na kami ay masisi ninuman tungkol sa kasaganaang ito na aming pinangangasiwaan;",
            "footnotes": [
                {
                    "word": "iniiwasan",
                    "id": "20-1"
                },
                {
                    "word": "kasaganaang",
                    "id": "20-2"
                }
            ],
            "outlines": null
        },
        {
            "id": "21",
            "text": "Sapagka’t iniisip namin ang mga bagay na kapuri-puri, hindi lamang sa paningin ng Panginoon, bagkus sa paningin din naman ng mga tao.",
            "footnotes": [
                {
                    "word": "iniisip",
                    "id": "21-1"
                }
            ],
            "outlines": null
        },
        {
            "id": "22",
            "text": "At aming isinugo kasama nila ang ating kapatid, na aming nasubok nang madalas na masikap sa maraming bagay, datapuwa’t ngayon ay lalo pang masikap, dahil sa malaking tiwala niya sa inyo.",
            "footnotes": [
                {
                    "word": "ating",
                    "id": "22-1"
                }
            ],
            "outlines": null
        },
        {
            "id": "23",
            "text": "Tungkol kay Tito,  siya ay aking kasama at kamanggagawa sa pagpapagal sa inyo; o sa ating mga kapatid, sila ay mga apostol ng mga ekklesia, at kaluwalhatian ni Kristo.",
            "footnotes": [
                {
                    "word": "apostol",
                    "id": "23-1"
                }
            ],
            "outlines": null
        },
        {
            "id": "24",
            "text": "Inyo ngang ipakita sa kanila, sa harapan ng mga ekklesia, ang katunayan ng inyong pag-ibig, at ng aming pagmamapuri dahil sa inyo.",
            "footnotes": [],
            "outlines": null
        }
    ],
    "footnoteReferences": [
        {
            "id": "1-1",
            "text": "Tingnan ang tala 10-1 sa 1 Corinto 15. Sa pamamagitan ng biyayang ito, na siyang pagkabuhay na muling buhay ni Kristo, napagtagumpayan ng mga mananampalataya sa Macedonia ang pangangamkam ng mga pansamantala at di-tiyak na kayamanan (tingnan ang tala 1-1 sa 1 Corinto 16) at naging bukas ang palad sa pagbibigay sa mga nangangailangang banal."
        },
        {
            "id": "2-1",
            "text": "O, pagpapatunay, pagsubok, yaon ay, pag-aaproba sa reaksiyon sa mga pagsubok. Tingnan ang mga tala 9-2 sa kapitulo 2 at 13-1 sa kapitulo 9."
        },
        {
            "id": "2-2",
            "text": "Ang parehong salita ay isinaling “kapayakan” sa 1:12 at Roma 12:8."
        },
        {
            "id": "3-1",
            "text": "O, kusang-loob."
        },
        {
            "id": "4-1",
            "text": "Gr. charis , na “nangangahulugang biyaya, kaloob, at pabor. Dito ang kahulugan ay pabor” (Vincent). Ipinamanhik ng mga mananampalatayang taga-Macedonia sa mga apostol na bigyan sila ng pabor na makabahagi (magkaroon ng pakikipagsalamuha) sa pagbibigay ng mga abuloy sa mga nangangailangang banal. Sa halip na hilingan sila na magkaroon ng bahagi sa bagay na ito, sila ang nagsumamo para rito. Itinuring nila ito na isang pabor, isang biyaya, na pahintulutan sila ng mga apostol na makabahagi."
        },
        {
            "id": "5-1",
            "text": "Higit na ninanais ng Panginoon ang mga mananampalataya mismo kaysa sa kanilang tinataglay o mga ari-arian."
        },
        {
            "id": "5-2",
            "text": "Ibinigay hindi lamang sa Panginoon, gayundin sa mga apostol upang maging kaisa ng mga apostol sa pagsasagawa ng kanilang ministeryo."
        },
        {
            "id": "5-3",
            "text": "Sa pamamagitan ng kalooban ng Diyos, sa pamamagitan ng makapangyarihang dibinong pagsasagawa, ibinigay ng mga mananampalataya ang kanilang mga sarili una sa Panginoon at pagkatapos ay sa mga apostol."
        },
        {
            "id": "6-1",
            "text": "Ang “rin” ay nagpapakita na bukod sa biyayang ito, ang biyaya ng pagbibigay, mayroon pang ibang mga biyayang kinumpleto si Tito sa mga mananampalatayang taga-Macedonia."
        },
        {
            "id": "6-2",
            "text": "Lit. sa gitna ninyo."
        },
        {
            "id": "6-3",
            "text": "Ang akto ng pagbibigay."
        },
        {
            "id": "7-1",
            "text": "Tingnan ang tala 11-1 sa kapitulo 7."
        },
        {
            "id": "7-2",
            "text": "Ang ilang manuskrito ay binabasang, ang pag-ibig na nasa amin mula sa inyo."
        },
        {
            "id": "7-3",
            "text": "Ang pag-ibig na nasa mga mananampalataya ay nailalin tungo sa kanila mula sa mga apostol."
        },
        {
            "id": "7-4",
            "text": "Ang pag-iibigang ipinakita sa pagbibigay ng mga materyal na bagay sa mga nangangailangang banal. Ang biyayang ito ng mga mananampalataya ang kinalabasan ng biyaya ng Diyos na nanghikayat sa kanila. Sa pakikipagsalamuha hinggil sa pagtutustos sa mga banal, tinutukoy sa atin ng apostol ang biyaya ng apat na partido: 1) ang biyaya ng Diyos na ibinigay sa mga mananampalatayang taga-Macedonia upang bigyang-kakayahan sila na magbigay nang bukas-palad (bb.1-2); 2) ang biyaya ng mga apostol na nagpapahintulot sa mga mananampalatayang makibahagi sa pagtutustos sa mga nangangailangang banal (b.4); 3) ang biyaya ng mga mananampalataya upang ibigay ang mga materyal na bagay sa mga nangangailangan (bb. 6-7); 4) ang biyaya ni Kristo; Siya ay nagpakarukha upang tayo ay maging mayaman (b.9). Ang mga materyal na handog ng mga mananampalataya sa Panginoon para sa anumang layunin ay nararapat na maging lubusang isang bagay ng biyaya at hindi pagmamaniobra ng mga tao."
        },
        {
            "id": "9-1",
            "text": "Isang biyaya sa atin na ang Panginoong Hesus na mayaman ay naging dukha alang-alang sa atin. Sa parehong prinsipyo, isang biyaya sa iba na ating ipagpakasakit ang ating mga materyal na kayamanan alang-alang sa kanila."
        },
        {
            "id": "10-1",
            "text": "Ang kuru-kuro ng apostol ay nagpapahayag ng kalooban at naisin ng Panginoon. Tingnan ang tala 25-1 sa 1 Corinto 7."
        },
        {
            "id": "15-1",
            "text": "Ang salitang ito ay hinalaw sa Exodo 16. Dito ay binanggit ang makalangit na paraan ng paggawa ng Diyos, ang pagbabalanse Niya ng panustos na manna sa gitna ng Kanyang bayan. Ang bersikulong ito ay iniangkop niya sa bagay ng pagtutustos ng mga materyal na bagay sa mga nangangailangang banal. Ang pagtitipon ng manna ay para sa pang-araw-araw na panustos sa bayan ng Diyos. Maging marami o kakaunti man ang kanilang natipon, nagkamit sila ng sapat na panustos. Ang pagtitipon ng manna ay tungkulin nila. Sa kanilang pagganap ng tungkulin, nararapat na hindi sila maging mapag-imbot. Gayundin sa pagganap ng ating tungkulin. Tayong mga anak ng Diyos ay huwag maging mapag-imbot o kaya ay mag-isip na magtipon ng sobrang kayamanan para sa sarili, sapagka’t kahit na tayo ay magbigay o hindi magbigay ay parehong sapat lamang. Sa ilalim ng makapangyarihang pamamahala ng Diyos, positibo Niyang gagawin ang makalangit na pagbabalanse ng pananalapi at kayamanan ng Kanyang bayan. Nang sa gayon, sa Kanyang pagtutustos sa ating pang-araw-araw na pangangailangan, ang nagtipon ng marami para sa sarili ay walang labis at ang nagtipon ng kakaunti para sa sarili ay walang kulang."
        },
        {
            "id": "16-1",
            "text": "O, pagkamasigasig, tumutukoy sa pagkamasigasig ni Pablo, pagkamasikap, para sa mga mananampalataya."
        },
        {
            "id": "17-1",
            "text": "Ang pamamanhik ng apostol."
        },
        {
            "id": "19-1",
            "text": "Tingnan ang mga tala 6-3 at 7-4 ."
        },
        {
            "id": "20-1",
            "text": "Ang salapi, na lubhang ginagamit ng Diyablo upang maibuyo ang tao sa loob ng pandaraya. Yamang ang salapi ay nakapaloob sa pagbibigay ng mga materyal na bagay sa mga banal , upang maiwasan ang paninisi at paghihinala ng tao sa bagay na ito, isinugo ng mga apostol ang isang kapuri-puring kapatid na lalake upang sumama kay Tito bilang isang saksi."
        },
        {
            "id": "20-2",
            "text": "Ang kasaganaan sa mga materyal na kaloob."
        },
        {
            "id": "21-1",
            "text": "O, iniisip muna ang para sa iba, isinasaalang-alang muna ang iba, bago pa man mangyari, kagaya ng nasa Roma 12:17. Ito ay maaaring sinipi mula sa Kawikaan 3:4, kung saan binabasa ng Septuagint na, Sa gayon ay makasusumpong ka ng lingap at mabuting kaunawaan sa paningin ng Diyos at ng mga tao."
        },
        {
            "id": "22-1",
            "text": "Isa pang tapat na kapatid na lalake ang pinasama sa dalawa, upang sa bibig ng tatlong saksi ay maitatag ang isang matibay na patotoo (Mat. 18:16). Ipinakikita nito na maingat si Pablo sa kanyang paggawa upang hindi magkaroon ng pag-aalinlangan ang sinuman."
        },
        {
            "id": "23-1",
            "text": "Ang mga apostol, ito ay tumutukoy sa mga isinugo ng mga ekklesia."
        }
    ]
}